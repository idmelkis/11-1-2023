Kontroldarbs programmēšanā: Klases

Darbs 2 mācību stundām. Katrs uzdevums ir vērts 4.5 punktus (4p par kodu, 0.5p par grafiku). Lai iegūtu 10 balles, vajag izpildīt visus uzdevumus UN izveidot vismaz 2 klašu grafikus. Bez grafikiem, max atzīme ir 9. Protams, ja neuzticaties savam kodam varat zīmēt grafikus lai potenciāli paceltu atzīmi.
Grafikiem piemērs ir pieejams github: https://github.com/idmelkis/11-1-2023/blob/main/13_nodarbiba.drawio
Lūdzu savelkat visas klases (ja ir mantošana, vai ir klases kā mainīgie iekš citas klases).

1. Uzdevums - Mājasdarbs
Piezīme - Šis uzdevums bija uzdots mājās. Lūdzu pievēršat uzmanību pēdējam teikumam, kurš nosacījumos pirms tam nebija (izveidojat objektus ar fiktīviem datiem). Ja esat izpildījuši mājās, lūdzu neaizmirstat iesniegt šo uzdevumu.

Nosacījumi:
Izveidojat klasi "Darbinieks". Šī klase satur informāciju par vārdu, uzvārdu, algu, un titulu. Jānodefinē funkcija 'aprēķiniBonusu', ka izvada 0, un 'aprēķiniKopAlgu', kas izvada algas mainīgā vērtību.
Izveidojat apakšklases sekojošajiem darbinieku amatiem - 
 - Menedžeris. Apakšklasei jāizseko tam cik daudz darbinieki ir zem šī menedžera. Bonuss ir darbinieku skaits * 100.
 - Programmētājs. Apakšklasei jāizseko projekta nosaukums, kuram darbinieks ir piesaistīts. Bonuss ir 10% no algas.
 - Testētājs. Apakšklasei jāizseko projekta nosaukums, kuram darbinieks ir piesaistīts, kā arī nostrādātais stundu skaits mēneša laikā šajā gadā. aprēķiniKopAlgu funkcija izvada nostrādāto stundu skaitu * 7. Bonuss - 5% no aprēķinātās algas.
Izvadīt datus fiktīviem lietotājiem (var izmantot datus no klasē izstrādātā 2. uzdevuma).

2. Uzdevums - Klases

Izveidojat klasi "Veikals". Šai klasei vajadzētu saturēt veikala nosaukumu, un pieejamās preces - nosaukums, skaits un cena.
2.1.1. Izveidojat funkciju, kas izvada visu preču informāciju
2.1.2. Izveidojat funkciju, kas izvada visu preču vērtību (saskaitīta cena * skaits)
2.2. Izveidojat funkciju, kas ļauj atjaunināt eksistējošu preci (cenu, vai daudzumu)
2.3. Izveidojat funkciju, kas ļauj pievienot preci
2.4. Izveidojat objektus, ar fiktīviem datiem

3. Uzdevums - Klases

Ir doti sekojoši dati
(Gēns)
Simbols 	Nosaukums 					Suga
A1BG		alpha-1-B glycoprotein				Homo Sapiens
SERPINA3	serpin family A member 3			Homo Sapiens
AAMP		angio associated migratory cell protein 	Homo Sapiens
Stxbp3		syntaxin binding protein 3			Rattus norvegicus
Adra2c		adrenoceptor alpha 2C				Rattus norvegicus

(Gēnu tīkls)
Identifikators  Nosaukums					Gēni			Suga
R-HSA-109582	Hemostasis					A1BG, SERPINA3, AAMP	Homo Sapiens
R-RNO-76002	Platelet activation, signaling and aggregation	Stxbp3, Adra2c		Rattus norvegicus

3.1. Izveidojat klases gēniem, un gēnu tīkliem
3.2. Izveidojat funkciju, kas ļauj pievienot tīklam gēnus. Šai funkcijai ir jāpārbauda, vai pievienojamais gēns atbilst tīka sugai.
3.3. Izveidojat objektus, kas satur tabulā esošo informāciju
3.4. Izveidojat funkciju gēnu tīklam, kas izvada visu informāciju par tīklā esošajiem gēniem
3.4.1. Izsaucat šo funkciju tīklam "R-HSA-109582".

4. Uzdevums - Mantošana

Izveidojat klasi "Fails". ŠĪ klase satur informāciju par faila nosaukumu un izmēru. Izmēra izvadi var realizēt kā funkciju (piem. getSize(self, ...)), vai kā lambda funkciju (mēs šo neesam izskatījuši, bet ja zinat kas tas ir, droši varat pielietot).
Izveidojat apakšklases -
  -- Attēls. Šī klase satur informāciju par attēla informāciju (platums, augstums, bitu skaits). Izmērs bitos tiek aprēķināts sareizinot šīs vērtības.
  -- Audio. Šī klase satur informāciju par dziesmas nosaukumu, izpildītāju, bitu pārraides ātrumu (bitrate), izlases ātrums (sample rate), ilgumu. Izmērs tiek iegūts sareizinot ilgumu ar bitu pārraides ātrumu un izlases ātrumu.
  -- Dokuments. Šī klase satur informāciju par vārdu skaitu dokumentā. Faila izmērs bitos tiek aprēķināts sareizinot to ar 16.
Izveidojat šīm apakšklasēm funkcijas, kas izvada informāciju par šo klasei (izmērs, faila nosaukums, un ja ir - papildus informācija). Faila izmēru izvadīt kilobaitos (pieņemot, ka 1Kb = 1024b). Izveidojat objektu katram failu tipam un izvadat izmēru. Dati var būt fiktīvi.
